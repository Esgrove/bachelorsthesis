# Bachelor's Thesis (in Finnish)

### Analogisen äänisynteesin digitaalinen mallinnus
## (Digital Modeling of Analog Sound Synthesis)   
Aalto University School of Electrical Engineering,      
Department of Signal Processing and Acoustics,   
2014   

Thesis Advisor: [Prof. Vesa Välimäki](https://people.aalto.fi/new/vesa.valimaki)

[Aalto publication archive](https://aaltodoc.aalto.fi/handle/123456789/14922)

Note: Updated figures from eps to pdf and slight visual tweaking (now using the "microtype" latex package etc) from the original 2014 version (contents and text are unchanged). 
   
### Abstract:    

Tämä kandidaatintyö esittelee menetelmiä analogisen äänisynteesin digitaaliseen
mallintamiseen ja toteuttamiseen reaaliajassa. Useimmat analogiset syntetisaatto-
rit käyttävät äänentuottomenetelmänään vähentävää synteesiä, missä spektriltään
rikasta lähdesignaalia suodatetaan halutun äänen aikaansaamiseksi. Vähentävän
synteesin digitaalinen toteuttaminen sisältää monia haasteita, ja aihepiiri on ollut
akateemisen tutkimuksen kohteena etenkin viimeisen kymmenen vuoden ajan.

Analogisynteesin digitaalinen mallinnus voidaan jakaa kahteen osa-alueeseen,
jotka ovat lähdesignaalien tuottaminen ja suodatinmallinnus. Tämä työ keskittyy
lähdesignaalien tuottamiseen, mihin myös aihepiirin tutkimus on painottunut.
Lähdesignaalien tuottamisessa merkittävin ongelma on digitaalisissa järjes-
telmissä esiintyvä laskostuminen, joka vaikuttaa negatiivisesti äänenlaatuun.
Lähdesignaalien tuottamismenetelmät voidaan jakaa neljään kategoriaan, jotka
toisistaan erottaa niiden lähestymistapa laskostumisen estämiseen.

Lähdesignaalien tuottamiseen käytettäviä oskillaattorialgoritmeja voidaan
vertailla niiden laskennallisen kuorman, muistivaatimuksien sekä saavutettavan
äänenlaadun suhteen. Yhtä täydellistä oskillaattorialgoritmia ei ole vielä olemassa,
mutta useilla menetelmillä on mahdollista saavuttaa hyviä tuloksia. Digitaalisen
mallinnuksen perimmäinen tavoite on tuottaa digitaalisesti oikeiden analogisyn-
tetisaattoreiden kanssa identtiseltä kuulostavaa ääntä, mikä tyypillisesti vaatii
analogisien piirien sisältämien epälineaarisuuksien mallintamista.
